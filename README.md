#### Роди літератури:
##### Епос
-  це рід художньої літератури (поряд з драмою і лірикою), для якого характерне **зображення подій зовнішніх відносно автора** або оповідь про події
- жанри: **оповідання, повість, роман, новела, роман-епопея та нарис**
##### Ліро-епос
- проміжний рід літератури, який утворився на межі епосу та лірики. Він притаманний художнім творам, в яких **органічно поєднано** принципи **епічного зображення з ліричним вираженням.**
- жанри: **Ода, Балада, Поема, Роман у віршах**
##### Лірика
- це рід, в якому у формі естетизованих переживань осмислюється сутність людського буття. Ліричні твори не мають чітко окресленого сюжету‚ для них характерні віршова форма‚ велика кількість художніх засобів‚ високий рівень емоційності.
- жанри: **романс, гімн, ода, елегія, епіграма та послання**.
##### Драма
- рід літератури‚ у якому життя зображено **не через авторську оповідь**‚ **а через діалоги та вчинки дійових осіб**. Драматичні твори призначені **для постановки на сцені.**
- жанри: **драма, комедія, трагедія**
#### Історико-Літературна доба:
фрагмент історико-літературного процесу, окреслений певними вирішальними моментами в історії літератури, котрі виразно відрізняють його від попереднього і наступного
#### Літературний напрям:
відносно монолітна і внутрішньо упорядкована сукупність літературних (ідейно-художніх) тенденцій, усталена в ряді визначних чи епохальних творів, що з'явилися приблизно в один і той самий час.
#### Головні ознаки:
##### Просвітництво:
- Надання великого значення розуму та досвіду як джерелу знань.
- **Свобода! Рівність! Братерство!**
- Критика недосконалого суспільного ладу
- Освіта в пріоритеті
- Відхід від релігійного світогляду до світського
- Раціоналізм
##### Романтизм
- заперечення раціоналізму
- відмова від сурової нормативності в худ. творчості
- культ почуттів
- увага до особистості
- несприйняття буденності
#### Герої:
##### Романтичний:
це завжди незалежна особистість, що страждає від життєвих обставин під тиском суспільства. Він прагне вийти з-під цього тиску, пручаючись йому.
##### Ліричний:
це образ, що виникає в уяві читача під враженням висловлених у творі почуттів, переживань, роздумів. Ліричний герой не обов'язково тотожний з автором. Через нього автор або передає власні почуття, або ж просто відображає переживання певної якості.
##### Байронічний:
самотня розчарована людина (часто із загадковим минулим), яка з гордим презирством ставиться до інших й мститься суспільству, що відштовхнуло її, але при цьому й сама страждає — у нього страдницька душа, сильний характер і бунтівлива вдача, вільнолюбний бунтар з вразливою душею.

#### Байронізм:
літературна течія початку XIX століття, яка характеризується романтичним індивідуалізмом, розладом між поетом і суспільством, розчарованістю. 
